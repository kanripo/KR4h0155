# -*- mode: mandoku-view; -*-
#+TITLE: 唐人萬首絕句選
#+DATE: 2015-08-25 00:43:02.411521
#+PROPERTY: ID KR4h0155
#+PROPERTY: BASEEDITION WYG    
#+PROPERTY: JUAN 卷五
<pb:KR4h0155_WYG_005-1a>¶
欽定四庫全書¶
　唐人萬首絶句選巻五¶
　　　　　　　　　　　宋　洪　邁　元本¶
　　　　　　　　　　　刑部尚書王士禎選¶
七言三¶
　李賀¶
　　南園(二首/)¶
長卿牢落悲空舍曼倩詼諧取自容見買若耶溪水劒¶
<pb:KR4h0155_WYG_005-1b>¶
明朝歸去事猿公¶
尋章摘句老雕蟲曉月當簾挂玉弓不見年年遼海上¶
文章何處哭秋風¶
　　昌谷北園新筍¶
斫取青光寫楚辭膩香春粉黒離離無情有恨何人見¶
露壓烟啼千萬枝¶
　　酬荅¶
雍州二月海池春御水鵁鶄暖白蘋試問酒旗歌板地¶
<pb:KR4h0155_WYG_005-2a>¶
今朝誰是抝花人¶
　吕温¶
　　劉郎浦¶
吳蜀成婚此水潯明珠步障幄黄金誰將一女䡖天下¶
欲换劉郎鼎峙心¶
　楊巨源¶
　　僧院聽琴¶
禪思何妨在玉琴真僧不見聽時心離聲怨調秋堂夕¶
<pb:KR4h0155_WYG_005-2b>¶
雲向蒼梧湘水深¶
　　贈崔駙馬¶
百尺梧桐畫閣齊簫聲落處彩雲低平陽不惜黄金埒¶
細雨花驄踏作泥¶
　　聽李憑彈箜篌¶
聽奏繁弦玉殿清風傳曲度禁林明君王聽樂梨園暖¶
翻到雲門第幾聲¶
　　觀妓人入道¶
<pb:KR4h0155_WYG_005-3a>¶
荀令歌鐘北里亭翠蛾紅粉敝雲屏舞衣施盡餘香在¶
今日花前學誦經¶
　盧仝¶
　　逢鄭三游山¶
相逢之處花茸茸石壁攢峰千萬重他日期君何處好¶
寒流石上一株松¶
　王涯¶
　　從軍詞¶
<pb:KR4h0155_WYG_005-3b>¶
旄頭夜落捷書飛來奏金門著賜衣白馬將軍頻破敵¶
黄龍戍卒幾時歸¶
　　塞下曲¶
年少辭家從冠軍金鞍寳劒去邀勲不知馬骨傷寒水¶
唯見龍城起暮雲¶
　　秋夜曲¶
桂魄初生秋露微䡖羅己薄未更衣銀筝夜乆殷勤弄¶
心怯空房不忍歸¶
<pb:KR4h0155_WYG_005-4a>¶
　　宫詞(二首/)¶
一叢髙鬢緑雲光官様䡖䡖淡淡黄為看九天公主貴¶
外邊争學内家妝¶
炎炎夏日滿天時桐葉交加覆玉墀向晚移鐙上銀簟¶
業叢緑鬢坐彈棊¶
　令狐楚¶
　　少年行¶
家本清河住五城湏憑弓箭得功名等閒飛鞚秋原上¶
<pb:KR4h0155_WYG_005-4b>¶
獨向寒雲試射聲¶
　舒元輿¶
　　贈潭州李尚書¶
湘江舞罷忽成悲便脫蠻鞾出絳帷誰是蔡邕琴酒客¶
魏公懐舊嫁文姬¶
　張仲素¶
　　塞下曲(四首/)¶
三戍漁陽再渡遼騂弓在臂劍横腰匈奴似欲知名姓¶
<pb:KR4h0155_WYG_005-5a>¶
休傍隂山更射鵰¶
獵馬千行雁幾雙燕然山下碧油幢傳聲漠北單于破¶
火照旌旗夜受降¶
朔雪飄飄開雁門平沙厯亂轉蓬根功名恥記擒生數¶
直斬樓蘭報國㤙¶
隂磧茫茫塞草肥&KR2417;橰峰上暮雲飛交河北望天連海¶
蘇武曽持漢節歸¶
　　秋閨思(二首/)¶
<pb:KR4h0155_WYG_005-5b>¶
碧窓斜日藹深暉愁聽寒螀淚溼衣夢裏分明見闗塞¶
不知何路向金微¶
秋天一夜静無雲㫁續鴻聲到曉聞欲寄征人問消息¶
居延城外又移軍¶
　　漢苑行¶
春風淡蕩景悠悠鶯囀髙枝燕入樓千歩迴廊聞鳳吹¶
珠簾處處上銀鉤¶
　　天馬詞¶
<pb:KR4h0155_WYG_005-6a>¶
蹀躞宛駒齒未齊摐金噴玉向風嘶來時行盡金河道¶
獵獵䡖風在碧蹄¶
　張籍¶
　　送蜀客¶
蜀客南行祭碧雞木棉花發錦江西山橋日晚行人少¶
時有猩猩樹上啼¶
　　蠻中¶
銅柱南邊毒草春行人幾日到金潾玉鐶穿耳誰家女¶
<pb:KR4h0155_WYG_005-6b>¶
自抱琵琶迎海神¶
　　蠻州¶
瘴水蠻中入洞流人家多住竹棚頭青山海上無城郭¶
唯見松牌記象州¶
　　哭孟寂¶
曲江院裏題名處十九人中最少年今日春光君不見¶
杏花零落寺門前¶
　　法䧺寺東樓¶
<pb:KR4h0155_WYG_005-7a>¶
汾陽舊宅今為寺猶有當時歌舞樓四十年來車馬散¶
古槐深巷暮蟬愁¶
　　秋思¶
洛陽城裏見秋風欲作家書意萬重復恐匆匆說不盡¶
行人臨發又開封¶
　　涼州詞(二首/)¶
邊城暮雨雁飛低蘆筍初生漸欲齊無數鈴聲遥過磧¶
應䭾白練到安西¶
<pb:KR4h0155_WYG_005-7b>¶
鳯林闗裏水東流白草黄榆六十秋邊將皆承主恩澤¶
無人解道取涼州¶
　　宫詞(二首/)¶
新鷹初放兎猶肥白日君王在内稀薄暮千門臨欲鎖¶
紅妝飛騎向前歸¶
黄金捍撥紫檀槽絃索初張調更髙盡理昨来新上曲¶
内官簾外送櫻桃¶
　　寄李渤¶
<pb:KR4h0155_WYG_005-8a>¶
五度溪頭躑躅紅嵩陽寺裏講時鐘春山處處行應好¶
一月看花到㡬峰¶
　　春别曲¶
長江春水緑堪染蓮葉出水大如錢江頭橘樹君自種¶
那不長繫木蘭船¶
　　寒塘曲¶
寒塘沉沉栁葉疎水暗人語驚栖鳬舟中少年醉不起¶
持燭照水射游魚¶
<pb:KR4h0155_WYG_005-8b>¶
　王建¶
　　江陵使至汝州¶
回看巴路在雲間寒食離家麥熟還日暮數峰青似染¶
商人說是汝州山¶
　　華清宫¶
酒幔髙樓一百家宫前楊栁寺前花内園分得温湯水¶
二月中旬巳進𤓰¶
　　十五夜望月¶
<pb:KR4h0155_WYG_005-9a>¶
中庭地白樹栖鴉冷露無聲溼桂花今夜月明人盡望¶
不知秋思在誰家¶
　　霓裳詞(四首/)¶
弟子部中留一色聽風聽水作霓裳散聲未足重来授¶
直到牀前見上皇¶
自直梨園得出稀更畨上曲不教歸一時跪拜霓裳徹¶
立地階前賜紫衣¶
旋翻曲譜聲初足除在梨園未教人宣與書家分手寫¶
<pb:KR4h0155_WYG_005-9b>¶
中官走馬賜功臣¶
傳呼法部按霓裳新得承恩别作行日晚貴妃樓上看¶
内人舁下綺羅箱¶
　　宫詞(二十四首/)¶
羅衫葉葉繡重重金鳯銀鵞各一叢毎徧舞時分兩向¶
太平萬嵗字當中¶
魚藻池中鎖翠娥先皇行處不曾過如今池底休鋪錦¶
菱角雞頭積漸多¶
<pb:KR4h0155_WYG_005-10a>¶
内人相續報花開准擬君王便看来逢著五弦紅繡袋¶
宜春院裏按歌回¶
太儀前日暖房来囑向昭陽乞藥栽敕賜一窠紅躑躅¶
謝㤙未了奏花開¶
御前新賜紫羅襦不下金階上軟輿宫局總来為喜樂¶
院中新拜内尚書¶
日冷天晴近臘時玉階金瓦雪離離浴堂門外抄名入¶
公主家人謝面脂¶
<pb:KR4h0155_WYG_005-10b>¶
未承恩澤一家愁乍到宫中憶外頭求守管弦聲款逐¶
側商調裏唱伊州¶
東風潑火雨新休舁盡春泥掃雪溝走馬犢車當御路¶
漢陽公主進雞毬¶
金吾除夜進儺名畫袴朱衣四隊行院院燒燈如白日¶
沉香火底坐吹笙¶
避暑昭陽不擲盧井邊含水噴鴉雛内中數日無呼唤¶
榻得滕王蛺蝶圖¶
<pb:KR4h0155_WYG_005-11a>¶
延英引對碧衣郎江硯宣毫各别牀天子下簾親考試¶
宫人手裏過茶湯¶
新調白馬伯鞭聲供奉騎来繞殿行先報諸王侵早入¶
隔門催進打毬名¶
對御難爭第一籌殿前不打背身毬内人唱好龜兹急¶
天子捎回過玉樓¶
城東北面望雲樓半下珠簾半上鈎騎馬行人長速過¶
恐防天子在樓頭¶
<pb:KR4h0155_WYG_005-11b>¶
射生宫女宿紅妝把得新弓各自張臨上馬時齊賜酒¶
男兒跪拜謝君王¶
紅蠻捍撥貼胷前移坐當頭近御筵用力獨彈金殿響¶
鳯皇飛出四條弦¶
家常愛著舊衣裳空揷紅梳不作妝忽地下階裙帶解¶
非時應得見君王¶
琵琶先抹緑腰頭小管丁寜側調愁半夜美人雙起唱¶
一聲聲出鳳皇樓¶
<pb:KR4h0155_WYG_005-12a>¶
春池日暖少風波花裏牽船水上歌遥索劍南新様錦¶
東宫先釣得魚多¶
彈棊玉指兩參差背局臨虚鬭著危先打角頭紅子落¶
上三金字半邊垂¶
業叢洗手繞金盆旋拭紅巾入殿門衆裏遥抛金橘子¶
在前收得便承恩¶
宿妝殘粉未明天總立昭陽花樹邊寒食内人長白打¶
庫家先散與金錢¶
<pb:KR4h0155_WYG_005-12b>¶
蓬莱正殿壓雲鼇紅日初生碧海濤開著五門遥北望¶
柘黄新□御牀髙(□下/浪切)¶
移来女樂部頭邊新賜花檀木五弦緶得紅羅手帕子¶
當中更畫一雙蟬¶
　鮑防¶
　　上巳寄孟中丞¶
世間褉事風流處鏡裏雲山若畫屏今日㑹稽王内史¶
好将賓客醉蘭亭¶
<pb:KR4h0155_WYG_005-13a>¶
　竇牟¶
　　奉誠園聞笛¶
曽絶朱纓吐錦茵欲披荒草訪遺塵秋風忽灑西園淚¶
滿目山陽笛裏人¶
　竇庠¶
　　陪留守内巡至上陽宫感興¶
愁雲漠漠草離離太液鉤陳處處疑薄暮毁垣春雨裏¶
殘花猶發萬年枝¶
<pb:KR4h0155_WYG_005-13b>¶
　竇鞏¶
　　襄陽寒食寄宇文籍¶
煙水初銷見萬家東風吹柳萬條斜大隄欲上誰相伴¶
馬踏春泥半是花¶
　　洛中即事¶
髙梧葉盡鳥巢空洛水潺湲夕照中寂寂天橋車馬絶¶
寒鴉飛入上陽宫¶
　　寄南游兄弟¶
<pb:KR4h0155_WYG_005-14a>¶
書来未報㡬時還知在三湘五嶺間獨立衡門秋水濶¶
寒鴉飛去日沉山¶
　　宫人斜¶
離宫路逺北原斜生死深恩不到家雲雨今歸何處去¶
黄鸝飛上野棠花¶
　　南游感興¶
傷心欲問前朝事惟見江流去不回日暮東風春草緑¶
鷓鴣飛上越王臺¶
<pb:KR4h0155_WYG_005-14b>¶
　楊憑¶
　　雨中怨秋¶
辭家逺客愴秋風千里寒雲與斷蓬日暮隔山投古寺¶
鐘聲何處雨濛濛¶
　　送客往荆州¶
巴丘過日暮登城雲水湘東一色平若愛春秋繁露學¶
正逢元凱鎮南荆¶
　楊凝¶
<pb:KR4h0155_WYG_005-15a>¶
　　初次巴陵¶
西江浪接洞庭波積水遥連天上河鄉信為憑誰寄去¶
汀州燕雁漸来多¶
　　送客入蜀¶
劒閣迢迢夢想間行人歸路繞梁山明朝騎馬揺鞭去¶
秋雨槐花子午闗¶
　楊凌¶
　　早春雪中¶
<pb:KR4h0155_WYG_005-15b>¶
新年雨雪少晴時屢失尋梅問栁期鄉信憶随回雁早¶
江春寒帶故隂遲¶
　　明妃曲¶
漢國明妃去不還馬䭾弦管向隂山匣中縦有菱花鏡¶
羞向單于照舊顔¶
　賈島¶
　　渡桑乾¶
客舍并州巳十霜歸心日夜憶咸陽無端更渡桑乾水¶
<pb:KR4h0155_WYG_005-16a>¶
却望并州是故鄉¶
　　宿林家亭子¶
牀頭枕是溪中石井底泉通竹下池宿客未眠過夜半¶
獨聞山雨到来時¶
　　贈人斑竹拄杖¶
揀得林中最細枝結根石上長身遲莫嫌滴瀝紅斑少¶
恰是湘妃淚盡時¶
　張枯¶
<pb:KR4h0155_WYG_005-16b>¶
　　千秋樂¶
八月平時花萼樓萬方同樂是千秋傾城人看長竿出¶
一技初成趙解愁¶
　　春鶯囀¶
興慶池南栁未開太真先把一枝梅内人巳唱春驚囀¶
花下傞傞軟舞来¶
　　邠王小管¶
虢國潜行韓國随宜春深院映花枝金輿逺幸無人見¶
<pb:KR4h0155_WYG_005-17a>¶
偷把邠王小管吹¶
　　孟才人¶
偶因歌態詠嬌嚬傳唱宫中十二春却為一聲河滿子¶
下泉湏弔孟才人¶
　　折楊栁¶
凝碧池邊斂翠眉景陽樓下綰青絲那勝妃子朝元閣¶
玉手和烟弄一枝¶
　　華清宫(二首/)¶
<pb:KR4h0155_WYG_005-17b>¶
天闕沉沉夜未央碧雲仙曲舞霓裳一聲玉笛向空盡¶
月滿驪山宫漏長¶
紅樹蕭蕭閣半開上皇曽幸此宫来至今風俗驪山下¶
村笛猶吹阿濫堆¶
　　集靈臺(二首/)¶
日光斜照集靈臺紅樹花迎曉露開昨夜上皇新授籙¶
太真含笑入簾来¶
虢國夫人承主恩平明騎馬入公門却嫌脂粉汚顔色¶
<pb:KR4h0155_WYG_005-18a>¶
淡掃蛾睂朝至尊¶
　　阿䳰湯¶
月照宫城紅樹芳緑窓燈影在雕梁金輿未到長生殿¶
妃子偷尋阿䳰湯¶
　　雨霖鈴¶
雨霖鈴夜却歸秦猶見張徽一曲新長說上皇和淚教¶
月明南内更無人¶
　　宿盆浦逢崔昇¶
<pb:KR4h0155_WYG_005-18b>¶
江流不動月西沉南北行人萬里心况是相逢雁天夕¶
星河寥落水雲深¶
　　聽筝¶
十指繊繊玉筍紅雁行䡖過翠絃中分明似說長城苦¶
水咽雲寒一夜風¶
　　楚州韋中丞箜篌¶
千重鈎鎖撼金鈴萬顆真珠瀉玉瓶恰值滿堂人欲醉¶
甲光纔觸一時醒¶
<pb:KR4h0155_WYG_005-19a>¶
　　金陵渡¶
金陵津渡小山樓一宿行人自欲愁潮落夜江斜月裏¶
兩三星火是𤓰洲¶
　　遊淮南¶
十里長街市井連月明橋上看神仙人生只合揚州死¶
禪智山光好墓田¶
　徐凝¶
　　漢宫曲¶
<pb:KR4h0155_WYG_005-19b>¶
水色簾前流玉霜趙家飛燕侍昭陽掌中舞罷簫聲絶¶
三十六宫秋夜長¶
　　憶揚州¶
蕭孃臉下難勝淚桃葉睂頭易得愁天下三分明月夜¶
二分無賴是揚州¶
　唐彦謙¶
　　穆天子傳¶
王母清歌玉琯悲瑶臺應有再来期穆王不得重相見¶
<pb:KR4h0155_WYG_005-20a>¶
恐為無端哭盛姬¶
　　楚天¶
楚天遥望毎長嚬宋玉襄王盡作塵不㑹瑶姬朝與暮¶
更為雲雨待何人¶
　　寄徐山人¶
一室清羸鶴體孤體和神瑩爽冰壺吳中髙士雖求死¶
不那稽山有謝敷¶
　　垂栁¶
<pb:KR4h0155_WYG_005-20b>¶
絆惹春風别有情世間誰敢鬭輕盈楚王江畔無端種¶
餓損繊腰學不成¶
　　鄧艾廟¶
昭烈遺黎死尚羞揮刀斫石恨譙周如何千載留遺廟¶
血食巴山伴武侯¶
　　曲江春望¶
杏艶桃光奪晚霞樂逰無廟有年華漢朝冠盖皆陵墓¶
十里宜春下苑花¶
<pb:KR4h0155_WYG_005-21a>¶
　　落花¶
紛紛従此見花殘轉覺長繩繫日難樓上有愁春不淺¶
小桃風雪凭䦨干¶
　　仲山¶
千載遺蹤寄薜蘿沛中鄉里漢山河長陵亦是閒丘隴¶
異日誰知與仲多¶
　　洛神¶
人世仙家本自殊何須相見向中途驚鴻瞥過游龍去¶
<pb:KR4h0155_WYG_005-21b>¶
漫惱陳王一事無¶
　　長安秋望¶
栁短莎長溪水流雨微烟暝立溪頭寒鴉閃閃前山去¶
杜曲黄昏獨自愁¶
　裴交泰¶
　　長門怨¶
自閉長門經㡬秋羅衣溼盡淚還流一種蛾眉明月夜¶
南宫歌管北宫愁¶
<pb:KR4h0155_WYG_005-22a>¶
　羊士諤¶
　　望女几山¶
女几山頭春雪消路傍仙杏發柔條心期欲去知何日¶
惆悵回車上野橋¶
　　登樓¶
槐栁蕭疎繞郡城夜添山雨作江聲秋風南陌無車馬¶
獨上髙樓故國情¶
　　憶江南舊遊¶
<pb:KR4h0155_WYG_005-22b>¶
山隂道上桂花初王謝風流滿晋書㑹作江南部従事¶
秋来還復憶鱸魚¶
　　郡中¶
紅衣落盡暗香殘葉上秋光白露寒越女含情巳無限¶
莫教長袖倚䦨干¶
　　汎舟後溪¶
雨餘芳草浄沙塵水綠灘平一帶春唯有啼鵑似留客¶
桃花深處更無人¶
<pb:KR4h0155_WYG_005-23a>¶
　盧隐¶
　　雨霽登北原¶
稻黄撲撲黍油油野樹連山澗自流憶得年時馮翊部¶
謝郎相引上樓頭¶
　朱慶餘¶
　　宫中詞¶
寂寂花時閉院門美人相並立瓊軒含情欲說宫中事¶
鸚鵡前頭不敢言¶
<pb:KR4h0155_WYG_005-23b>¶
　劉商¶
　　題黄陂夫人祠¶
蒼山雲雨逐明神唯有香名嵗嵗春東風三月黄陂水¶
只見桃花不見人¶
　　題潘師房¶
渡水傍山尋絶壁白雲飛處洞門開仙人来往行無跡¶
石徑春風長緑苔¶
　錢珝¶
<pb:KR4h0155_WYG_005-24a>¶
　　春恨¶
負罪将軍在北朝秦淮芳草緑迢迢髙臺愛妾魂銷盡¶
憑仗丘遲為一招¶
　李羣玉¶
　　寄友¶
野水晴山雪後時獨行村路更相思無因一向溪頭醉¶
處處寒梅映酒旗¶
　　漢陽太白樓¶
<pb:KR4h0155_WYG_005-24b>¶
江上晴樓翠靄間滿簾春水滿窓山青楓緑草将愁去¶
逺入吳雲暝不還¶
　　南荘春曉¶
草暖沙長望去舟微茫烟浪向巴丘沅湘寂寂春歸盡¶
水緑蘋香人自愁¶
　　黄陵廟¶
黄陵廟前莎草春黄陵女兒茜裠新䡖舟小檝唱歌去¶
水逺山長愁殺人¶
<pb:KR4h0155_WYG_005-25a>¶
　　題王侍御宅¶
門向滄江碧嶂開地多鷗鷺少塵埃緑隂十里灘聲裏¶
閒去王家看竹来¶
　殷堯藩¶
　　贈歌人郭婉¶
石家金谷舊歌人起唱花筵淚滿巾紅粉少年諸弟子¶
一時怊帳望梁塵¶
　鮑溶¶
<pb:KR4h0155_WYG_005-25b>¶
　　隋宫¶
柳塘烟起日西斜竹浦風迴雁弄沙煬帝春游古城在¶
壊宫芳草滿人家¶
　　贈楊錬師(二首/)¶
紫烟衣上繡春雲清隐山書小篆文明月在天将鳯管¶
夜深吹向玉宸君¶
道士夜誦蘂珠經白鶴下繞香烟聽夜移經盡人上鶴¶
天風吹入秋𠖇𠖇¶
<pb:KR4h0155_WYG_005-26a>¶
　　漢宫詞¶
月映東窓似玉輪未央前殿絶聲塵宫槐花落西風起¶
鸚鵡驚寒夜喚人¶
　繁知一¶
　　題巫山廟¶
忠州刺史今才子行到巫山定有詩為報髙唐神女道¶
早排雲雨候清辭¶
　薛宜僚¶
<pb:KR4h0155_WYG_005-26b>¶
　　别妓段東美¶
阿母桃花方似錦王孫芳草正如烟不須更向滄溟望¶
惆悵歡情恰一年¶
　嚴休復¶
　　聞玉蕊院真人降¶
羽車潜下玉龜山塵世何由覩蕣顔唯有無情枝上雪¶
好風吹綴緑雲鬟¶
　陳羽¶
<pb:KR4h0155_WYG_005-27a>¶
　　吳中覽古¶
吳王舊國水烟空香徑無人蘭葉紅春色似憐歌舞地¶
年年先發館娃宫¶
　　将歸舊山留别¶
相共逰梁今獨還異鄉揺落憶青山信陵死後無公子¶
徒向夷門學抱闗¶
　　湘君祠¶
二妃哭處湘江深二妃愁處雲沉沉商人酒滴廟前草¶
<pb:KR4h0155_WYG_005-27b>¶
蕭颯風生斑竹林¶
　　襄陽過孟子舊居¶
襄陽城郭春風裏漢水東流去不還孟子死来江樹老¶
烟霞猶在鹿門山¶
　¶
　¶
　¶
　唐人萬首絶句選巻五¶
