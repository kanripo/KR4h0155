# -*- mode: mandoku-view; -*-
#+TITLE: 唐人萬首絕句選
#+DATE: 2015-08-25 00:43:02.374681
#+PROPERTY: ID KR4h0155
#+PROPERTY: BASEEDITION WYG    
#+PROPERTY: JUAN 卷三
<pb:KR4h0155_WYG_003-1a>¶
欽定四庫全書¶
　唐人萬首絶句選巻三¶
　　　　　　　　　　　宋　洪　邁　元本¶
　　　　　　　　　　　刑部尚書王士禎選¶
七言一¶
　杜審言¶
　　贈蘇書記¶
知君書記本翩翩為許従戎赴朔邊紅粉樓中應計日¶
<pb:KR4h0155_WYG_003-1b>¶
燕支山下莫經年¶
　張說¶
　　送梁六¶
巴陵一望洞庭秋日見孤峰水上浮聞道神仙不可接¶
心隨湖水共悠悠¶
　張敬忠¶
　　邊詞¶
五原春色舊來遲二月垂楊未挂絲即今河畔氷開日¶
<pb:KR4h0155_WYG_003-2a>¶
正是長安花落時¶
　王翰¶
　　春日思歸¶
楊柳青青杏發花年光誤客轉思家不知湖上菱歌女¶
幾箇春舟在若耶¶
　　涼州詞¶
蒲桃美酒夜光杯欲飲琵琶馬上催醉卧沙塲君莫笑¶
古來征戰幾人回¶
<pb:KR4h0155_WYG_003-2b>¶
　李白¶
　　結襪子¶
燕南壯士吳門豪筑中置鉛魚隠刀感君恩重許君命¶
太山一擲輕鴻毛¶
　　長門怨¶
桂殿長愁不記春黄金四壁起秋塵夜懸明鏡秋天上¶
獨照長門宮裏人¶
　　越中懷古¶
<pb:KR4h0155_WYG_003-3a>¶
越王勾踐破吳歸戰士還家盡錦衣宮女如花滿春殿¶
秖今惟有鷓鴣飛¶
　　送孟浩然之廣陵¶
故人西辭黄鶴樓煙花三月下揚州孤帆逺影碧空盡¶
惟見長江天際流¶
　　春夜雒陽聞笛¶
誰家玉笛暗飛聲散入東風滿洛城此夜曲中聞折柳¶
何人不起故園情¶
<pb:KR4h0155_WYG_003-3b>¶
　　峨眉山月歌¶
峨眉山月半輪秋影入平羌江水流夜發青溪向三峽¶
思君不見下渝州¶
　　横江詞(二首/)¶
海潮南去過潯陽牛渚由來險馬當横江欲渡風波惡¶
一水牽愁萬里長¶
横江館前津吏迎向余東指海雲生郎今欲渡縁何事¶
如此風波不可行¶
<pb:KR4h0155_WYG_003-4a>¶
　　上皇西巡南京歌¶
莫道君王行路難六龍西幸萬人歡地轉錦江成渭水¶
天迴玉壘作長安¶
　　黄鶴樓聞笛¶
一為遷客去長沙西望長安不見家黄鶴樓中吹玉笛¶
江城五月落梅花¶
　　下江陵¶
朝辭白帝彩雲間千里江陵一日還兩㟁猿聲啼不住¶
<pb:KR4h0155_WYG_003-4b>¶
輕舟巳過萬重山¶
　　望五老峰¶
廬山東南五老峰青天削出金芙蓉九江秀色可攬結¶
吾將此地巢雲松¶
　　宣城見杜鵑花¶
蜀國曾聞子規鳥宣城還見杜鵑花一呌一回腸一斷¶
三春三月憶三巴¶
　　舟下荆門¶
<pb:KR4h0155_WYG_003-5a>¶
霜落荆門煙樹空布颿無恙挂秋風此行不為鱸魚膾¶
自愛名山入剡中¶
　　與賈舍人至汎洞庭(二首/)¶
洞庭西望楚江分水盡南天不見雲日落長沙秋色逺¶
不知何處弔湘君¶
洞庭湖西秋月輝瀟湘江北早鴻飛醉客滿船歌白紵¶
不知霜露入秋衣¶
　　巴陵贈賈舍人¶
<pb:KR4h0155_WYG_003-5b>¶
賈生西望憶京華湘浦南遷莫怨嗟聖主恩深漢文帝¶
憐君不遣到長沙¶
　　望天門山¶
天門中斷楚江開碧水東流向北迴兩岸青山相對出¶
孤帆一片日邊來¶
　　長門怨¶
天迴北斗挂西樓金屋無人螢火流月光欲到長門殿¶
别作深宮一段愁¶
<pb:KR4h0155_WYG_003-6a>¶
　　陌上贈美人¶
白馬驕行踏落花垂鞭直拂五雲車美人一笑搴珠箔¶
遥指紅樓是妾家¶
　王昌齡¶
　　閨怨¶
閨中少婦不知愁春日凝妝上翠樓忽見陌頭楊柳色¶
悔教夫壻覓封侯¶
　　聽流人水調子¶
<pb:KR4h0155_WYG_003-6b>¶
孤舟微月對楓林分付鳴箏與客心嶺色千重萬重雨¶
斷腸收與淚痕深¶
　　梁苑¶
梁園秋竹古時煙城外風悲欲暮天萬乗旌旗何處在¶
平臺賔客有誰憐¶
　　别李浦之京¶
故園今在灞陵西江畔逢君醉不迷小弟鄰莊尚漁獵¶
一封書寄數行啼¶
<pb:KR4h0155_WYG_003-7a>¶
　　甘泉歌¶
乗輿執玉已登壇細草霑衣春殿寒昨夜雲生拜初月¶
萬年甘露水晶盤¶
　　芙蓉樓送辛漸(二首/)¶
寒雨連江夜入吳平明送客楚山孤洛陽親友如相問¶
一片氷心在玉壺¶
丹陽城南秋海隂丹陽城北楚雲深高樓送客不能醉¶
寂寂寒江明月心¶
<pb:KR4h0155_WYG_003-7b>¶
　　重别李評事¶
莫道秋江離别難舟船明日是長安吳姬緩舞留君醉¶
隨意青楓白露寒¶
　　送狄宗亨¶
秋在水清山暮蟬洛陽樹色鳴臯煙送君歸去愁不盡¶
又惜空度涼風天¶
　　送别魏二¶
醉别江樓橘柚香江風引雨入船涼憶君遥在湘山月¶
<pb:KR4h0155_WYG_003-8a>¶
愁聽清猿夢裏長¶
　　盧溪别人¶
武陵溪口駐扁舟溪水隨君向北流行到荆門上三峽¶
莫將孤月對猿愁¶
　　長信秋詞(三首/)¶
金井梧桐秋葉黄珠簾不巻夜來霜熏籠玉枕無顔色¶
卧聴南宮清漏長¶
奉帚平明金殿開且將團扇共徘徊玉顔不及寒鴉色¶
<pb:KR4h0155_WYG_003-8b>¶
猶帶昭陽日影來¶
真成薄命久尋思夢見君王覺後疑火照西宮知夜飲¶
分明複道奉恩時¶
　　西宮春怨¶
西宮夜靜百花香欲巻珠簾春恨長斜抱雲和深見月¶
朦朧樹色隐昭陽¶
　　西宮秋怨¶
芙蓉不及美人妝水殿風來珠翠香却恨含情掩秋扇¶
<pb:KR4h0155_WYG_003-9a>¶
空懸明月待君王¶
　　從軍行(五首/)¶
烽火城西百尺樓黄昬獨坐海風秋更吹羌笛闗山月¶
無那金閨萬里愁¶
琵琶起舞換新聲總是闗山離别情撩亂邊愁聴不盡¶
高高秋月照長城¶
青海長雲暗雪山孤城遥望玉門闗黄沙百戰穿金甲¶
不破樓蘭終不還¶
<pb:KR4h0155_WYG_003-9b>¶
秦時明月漢時闗萬里長征人未還但使龍城飛將在¶
不教朔馬度隂山¶
大漠風塵日色昬紅旗半巻出轅門前軍夜戰洮河北¶
巳報生禽吐谷渾¶
　　殿前曲¶
昨夜風開露井桃未英前殿月輪高平陽歌舞新承寵¶
簾外春寒賜錦袍¶
　　青樓怨¶
<pb:KR4h0155_WYG_003-10a>¶
香幃風動花入樓高調鳴箏緩夜愁腸斷闗山不解說¶
依依殘月下簾鈎¶
　　青樓曲(二首/)¶
白馬金鞍從武皇旌旗十萬宿長楊樓頭小婦鳴箏坐¶
遥見飛塵入建章¶
馳道楊花滿御溝紅妝漫綰上青樓金章紫綬千餘騎¶
夫壻朝回初拜侯¶
　　河上歌¶
<pb:KR4h0155_WYG_003-10b>¶
河上老人坐古槎和丹只用青蓮花至今八十如四十¶
口道滄溟是我家¶
　王維¶
　　送元二使安西¶
渭城朝雨裛輕塵客舍青青柳色新勸君更盡一杯酒¶
西出陽闗無故人¶
　　少年行(三首/)¶
新豐美酒斗十千咸陽遊俠多少年相逢意氣為君飲¶
<pb:KR4h0155_WYG_003-11a>¶
繫馬高樓垂柳邊¶
一身能擘兩雕弧邊騎千重只似無側坐金鞍調白羽¶
紛紛射殺五單于¶
漢家君臣歡宴終高議雲臺論戰功天子臨軒賜侯印¶
將軍佩出明光宮¶
　　寄段十六¶
與君相見即相親聞道君家住孟津為見行舟試借問¶
客中時有洛陽人¶
<pb:KR4h0155_WYG_003-11b>¶
　　九月九日憶山東兄弟¶
獨在異鄉為異客毎逢佳節倍思親遥知兄弟登高處¶
徧插茱萸少一人¶
　　送韋評事¶
欲逐將軍取右賢沙塲走馬向居延遥知漢使蕭闗外¶
愁見孤城落日邊¶
　　送沈子¶
楊柳渡頭行客稀罟師蕩槳向臨沂唯有相思似春色¶
<pb:KR4h0155_WYG_003-12a>¶
江南江北送君歸¶
　　寒食汜上作¶
廣武城邊逢暮春汶陽歸客淚沾巾落花寂寂啼山鳥¶
楊柳青青渡水人¶
　　涼州詞¶
涼州城外少行人百尺峰頭望塞塵健兒擊鼓吹羌笛¶
共賽城東越騎神¶
　王之渙¶
<pb:KR4h0155_WYG_003-12b>¶
　　涼州詞¶
黄河逺上白雲間一片孤城萬仞山羌笛何須怨楊柳¶
春光不度玉門闗¶
　杜甫¶
　　江畔獨步尋花(三首/)¶
稠花亂蘂裹江濵行步欹危實怕春詩酒尚堪驅使在¶
未須料理白頭人¶
黄師塔前江水東春光懶困倚微風桃花一簇開無主¶
<pb:KR4h0155_WYG_003-13a>¶
可愛深紅間淺紅¶
黄四孃家花滿溪千朶萬朶壓枝低流連戲蜨時時舞¶
自在嬌鶯恰恰啼¶
　　戲作寄上漢中王¶
謝安舟檝風還起梁苑池臺雪欲飛杳杳東山攜漢妓¶
泠泠修竹待王歸¶
　　和嚴鄭公軍城早秋¶
秋風嫋嫋動高旌玉帳分弓射敵營巳收滴博雲間戍¶
<pb:KR4h0155_WYG_003-13b>¶
更奪蓬婆雪外城¶
　　解悶(四首/)¶
商胡離别下揚州憶上西陵故驛樓為問淮南米貴賤¶
老夫乘興欲東遊¶
一辭故國十經秋每見秋瓜憶故丘今日南湖采薇蕨¶
何人為覔鄭瓜州¶
不見高人王右丞輞川丘壑蔓寒藤最傳秀句寰區滿¶
未絶風流相國能¶
<pb:KR4h0155_WYG_003-14a>¶
復憶襄陽孟浩然清詩句句盡堪傳即今耆舊無新語¶
漫釣槎頭縮項鯿¶
　　戲為絶句¶
才力應難跨數公秖今誰是出羣雄或看翡翠蘭苕上¶
未掣鯨魚碧海中¶
　　承聞河北諸將入朝口號¶
十二年來多戰塲天威已息陣堂堂神靈漢代中興主¶
功業汾陽異姓王¶
<pb:KR4h0155_WYG_003-14b>¶
　　江南逢李龜年¶
岐王宅裏尋常見崔九堂前幾度聞正是江南好風景¶
落花時節又逢君¶
　孟浩然¶
　　送杜十四之江南¶
荆吳相接水為鄉君去春江正淼茫日暮孤帆泊何處¶
天涯一望斷人腸¶
　常建¶
<pb:KR4h0155_WYG_003-15a>¶
　　送宇文六¶
花暎垂楊漢水清微風林裏一枝輕秖今江北還如此¶
愁殺江南離别情¶
　　三日尋李九莊¶
雨歇楊林東渡頭永和三日蕩輕舟故人家在桃花岸¶
直到門前溪水流¶
　高適¶
　　除夜¶
<pb:KR4h0155_WYG_003-15b>¶
旅館寒燈獨不眠客心何事轉悽然故鄉今夜思千里¶
霜鬢明朝又一年¶
　　營州歌¶
營州少年厭原野狐裘蒙茸獵城下一飲千鍾不醉人¶
自來十嵗能騎馬¶
　　塞上聞笛¶
雪淨遥天牧馬還月明羌笛戍樓閑借問梅花何處落¶
風吹一夜滿闗山¶
<pb:KR4h0155_WYG_003-16a>¶
　　九曲詞¶
鐵騎横行鐵嶺頭西看邏逤取封侯青海秖今將飲馬¶
黄河不用更防秋¶
　岑參¶
　　玉闗寄長安主簿¶
東去長安萬里餘故人何惜一行書玉闗西望腸堪斷¶
況復明朝是嵗除¶
　　送人¶
<pb:KR4h0155_WYG_003-16b>¶
西原驛路挂城頭客散江亭雨未休君去試看汾水上¶
白雲猶似漢時秋¶
　　赴北庭度隴思家¶
西向輪臺萬里餘也知鄉信日應疎隴山鸚鵡能言語¶
為報家人數寄書¶
　　封大夫破播仙凱歌(二首/)¶
漢將承恩西破戎捷書先奏未央宮天子預開麟閣待¶
秖今誰數貳師功¶
<pb:KR4h0155_WYG_003-17a>¶
日落轅門鼓角鳴千羣面縛出蕃城洗兵魚海雲迎陣¶
秣馬龍堆月照營¶
　儲光羲¶
　　寄孫山人¶
新林二月孤舟還水滿清江花滿山借問故園隠君子¶
時時來往在人間¶
　　明妃曲¶
日暮驚沙亂雪飛傍人相勸易羅衣强來前帳看歌舞¶
<pb:KR4h0155_WYG_003-17b>¶
共待單于夜獵歸¶
　賈至¶
　　巴陵夜别王八員外¶
柳絮飛時别洛陽梅花發後在三湘世情巳逐浮雲散¶
離恨空隨江水長¶
　　送李侍郎赴常州¶
雪晴雲散北風寒楚水吳山道路難今日送君須盡醉¶
明朝相憶路漫漫¶
<pb:KR4h0155_WYG_003-18a>¶
　　春思¶
紅粉當墟弱柳垂金花臘酒解酴醿笙歌日暮能留客¶
醉殺長安輕薄兒¶
　　巴陵與李十二裴九汎洞庭(二首/)¶
江上相逢皆舊遊湘山永望不堪愁明月秋風洞庭水¶
孤鴻落葉一扁舟¶
楓岸紛紛落葉多洞庭秋水晚來波乘興輕舟無近逺¶
白雲明月弔湘娥¶
<pb:KR4h0155_WYG_003-18b>¶
　李頎¶
　　遇劉五¶
洛陽一别梨花新黄鳥飛飛逢故人攜手當年共為樂¶
無驚蕙草惜殘春¶
　　寄韓朋¶
為政心閒物自閒朝看飛鳥暮飛還寄書河上神明宰¶
羨爾城頭姑射山¶
　綦母潛¶
<pb:KR4h0155_WYG_003-19a>¶
　　過上人蘭若¶
山頭禪室挂僧衣牕外無人溪鳥飛黄昬半在下山路¶
却聴鐘聲連翠微¶
　崔國輔¶
　　白紵詞¶
洛陽梨花落如霰河陽桃葉生復齊坐恐玉樓春欲盡¶
紅綿粉絮裛妝啼¶
　張旭(古本作/張顛)¶
<pb:KR4h0155_WYG_003-19b>¶
　　桃花磯¶
隠隱飛橋隔野煙石磯西畔問漁船桃花盡日隨流水¶
洞在青溪何處邊¶
　　山中留客¶
山光物態弄春暉莫為輕隂便擬歸縱使晴明無雨色¶
入雲深處亦沾衣¶
　嚴武¶
　　軍城早秋¶
<pb:KR4h0155_WYG_003-20a>¶
昨夜秋風入漢闗朔雲邊月滿西山更催飛將追驕敵¶
莫遣沙塲匹馬還¶
　薛維翰¶
　　怨歌¶
百尺朱樓臨狹斜新妝能唱美人車皆言賤妾紅顔好¶
要自狂夫不憶家¶
　李華¶
　　春行寄興¶
<pb:KR4h0155_WYG_003-20b>¶
宜陽城下草萋萋澗水東流復向西芳樹無人花自落¶
春山一路鳥空啼¶
　獨孤及¶
　　海上懷華中舊遊¶
涼風臺上三峰月不夜城邊萬里沙離别莫言闗塞逺¶
夢魂長在子真家¶
　元結¶
　　款乃曲(二首/)¶
<pb:KR4h0155_WYG_003-21a>¶
湘江二月春水平滿月和風宜夜行唱橈欲過平陽戍¶
津吏相呼問姓名¶
千里楓林煙雨深無朝無暮有猿吟停橈靜聴曲中意¶
好是雲山韶濩音¶
　韋應物¶
　　登樓寄王卿¶
踏閣攀林恨不同楚雲滄海思無窮數家砧杵秋山下¶
一郡荆榛寒雨中¶
<pb:KR4h0155_WYG_003-21b>¶
　　寄諸弟¶
雨中禁火空齋冷江上流鶯獨坐聴把酒看花想諸弟¶
杜陵寒食草青青¶
　　故人重九日求橘¶
憐君卧病思新橘試摘猶酸亦未黄書後欲題三百顆¶
洞庭須待滿林霜¶
　　休日訪人不遇¶
九日驅馳一日閒尋君不遇又空還怪來詩思清人骨¶
<pb:KR4h0155_WYG_003-22a>¶
門對寒流雪滿山¶
　　登寳意上方¶
翠嶺香臺出半天萬家煙樹滿晴川諸僧近住不相識¶
坐聽微鐘憶往年¶
　　滁州西澗¶
獨憐幽草澗邊生上有黄鸝深樹鳴春潮帶雨晚來急¶
野渡無人舟自横¶
　　荅東林道士¶
<pb:KR4h0155_WYG_003-22b>¶
紫閣西邊第幾峰茅齋夜雪虎行蹤遥看黛色知何處¶
欲出山門尋暮鐘¶
　劉長卿¶
　　送劉萱之道州謁崔大夫¶
沅水悠悠湘水春臨岐一望一沾巾信陵門下三千客¶
君到長沙見幾人¶
　　送李判官之潤州行營¶
萬里辭家事鼓鼙金陵驛路楚雲西江春不肯留行客¶
<pb:KR4h0155_WYG_003-23a>¶
草色青青送馬蹄¶
　　寄别朱拾遺¶
天書逺召滄浪客幾度臨岐病未能江海茫茫春欲徧¶
行人一騎發金陵¶
　錢起¶
　　歸鴈¶
瀟湘何事等閒回水碧沙明兩岸苔二十五弦彈夜月¶
不勝清怨却飛來¶
<pb:KR4h0155_WYG_003-23b>¶
　李嘉祐¶
　　王舍人竹樓¶
傲吏身閒笑五侯西江取竹起高樓南風不用蒲葵扇¶
紗帽閒眼對水鷗¶
　　題䖍上人壁¶
詩思禪心共竹閒任池流水向人間手持如意高牕裏¶
斜日沿江千萬山¶
　韓翃¶
<pb:KR4h0155_WYG_003-24a>¶
　　送客之鄂州¶
江口千家帶楚雲江花亂㸃雪紛紛春風落日誰相見¶
青翰舟中有鄂君¶
　　送齊山人¶
舊事仙人白兔公掉頭歸去乂乘風柴門流水依然在¶
一路寒山萬木中¶
　　寒食¶
春城無處不飛花寒食東風御柳斜日暮漢宮傳蠟燭¶
<pb:KR4h0155_WYG_003-24b>¶
輕煙散入五侯家¶
　　宿石邑山中¶
浮雲不共此山齊山靄蒼蒼望轉迷曉月暫飛千樹裏¶
秋河隔在數峰西¶
　　江南曲¶
長樂花枝雨㸃消江城日暮好相邀朱樓不閉嵗蕤鎖¶
渌水迴通宛轉橋¶
　　酬張千牛¶
<pb:KR4h0155_WYG_003-25a>¶
蓬萊闕下事天家上路初回白鼻騧細管晝催平樂酒¶
春衣夜宿杜陵花¶
　　贈李冀¶
王孫别舍擁朱輪不羨空名樂此身門外碧潭春洗馬¶
樓前紅燭夜迎人¶
　　送人之潞州¶
官柳青青匹馬嘶回風暮雨入銅鞮佳期别在春山裏¶
應是人參五葉齊¶
<pb:KR4h0155_WYG_003-25b>¶
　　少年行¶
千㸃斑斕噴玉驄青絲結尾繡纏鬃鳴鞭曉出章臺路¶
葉葉春衣楊柳風¶
　皇甫冉¶
　　荅張繼¶
悵望南徐登北固迢遥西塞阻東闗落日臨川問音信¶
寒潮惟帶夕陽還¶
　　送魏十六¶
<pb:KR4h0155_WYG_003-26a>¶
秋夜沈沈此送君隂蟲切切不堪聞歸舟明日毘陵道¶
回首姑蘇是白雲¶
　皇甫曾¶
　　巖嶺西望¶
漢家仙仗在咸陽洛水東流出建章野老至今猶望幸¶
離宮秋樹獨蒼蒼¶
　¶
　¶
<pb:KR4h0155_WYG_003-26b>¶
　¶
　¶
　¶
　¶
　¶
　¶
　¶
　唐人萬首絶句選巻三¶
