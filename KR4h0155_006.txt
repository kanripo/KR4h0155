# -*- mode: mandoku-view; -*-
#+TITLE: 唐人萬首絕句選
#+DATE: 2015-08-25 00:43:02.425983
#+PROPERTY: ID KR4h0155
#+PROPERTY: BASEEDITION WYG    
#+PROPERTY: JUAN 卷六
<pb:KR4h0155_WYG_006-1a>¶
欽定四庫全書¶
　唐人萬首絶句選巻六¶
　　　　　　　　　　　宋　洪　邁　元本¶
　　　　　　　　　　　刑部尚書王士禎選¶
七言四¶
　杜牧¶
　　過勤政樓¶
千秋佳節名空在承露絲嚢世己無唯有紫苔偏稱意¶
<pb:KR4h0155_WYG_006-1b>¶
年年因雨上金鋪¶
　　思舊遊(二首/)¶
十載飄然繩檢外罇前自獻自為酬秋山春雨閒吟處¶
倚徧江南寺寺樓¶
李白題詩水西寺古木回巖樓閣風半醒半醉遊三日¶
紅白花開山雨中¶
　　過華清宫¶
長安回望繡成堆山頂千門次第開一騎紅塵妃子笑¶
<pb:KR4h0155_WYG_006-2a>¶
無人知是荔枝來¶
　　登樂遊原¶
長空澹澹孤鳥没萬古銷沉向此中看取漢家何事業¶
五陵無樹起秋風¶
　　沈下賢¶
斯人清唱何人和草徑苔蕪不可尋一夕小旉山下夢¶
水如環珮月如襟¶
　　將赴吳興登樂遊原¶
<pb:KR4h0155_WYG_006-2b>¶
清時有味是無能閒愛孤雲静愛僧欲把一麾江海去¶
樂遊原上望昭陵¶
　　江南春¶
千里鶯啼緑映紅水村山郭酒旗風南朝四百八十寺¶
多少樓臺烟雨中¶
　　雲夢澤¶
日旗龍斾想飄揚一索功髙縛楚王直是超然五湖客¶
未知終始郭汾陽¶
<pb:KR4h0155_WYG_006-3a>¶
　　題城樓¶
鳴軋江樓角一聲微陽瀲瀲落寒汀不用憑欄苦回首¶
故鄉七十五長亭¶
　　初冬夜飲¶
淮陽多病偶求歡客袖侵霜舉燭盤砌下梨花一堆雪¶
明年誰此凭䦨干¶
　　斑竹筒簟¶
血染斑斑成錦紋千年遺恨至今存分明知是湘妃淚¶
<pb:KR4h0155_WYG_006-3b>¶
何忍将身卧淚痕¶
　　醉後題僧院¶
觥船一櫂百分空十載青春不負公今日鬢絲禪榻畔¶
茶烟輕颺落花風¶
　　赤壁¶
折㦸沈沙鐡未銷自将磨洗認前朝東風不與周郎便¶
銅雀春深鎖二喬¶
　　泊秦淮¶
<pb:KR4h0155_WYG_006-4a>¶
烟籠寒水月籠沙夜泊秦淮近酒家商女不知亡國恨¶
隔江猶唱後庭花¶
　　秋浦途中¶
瀟瀟山路窮秋雨淅淅溪風兩岸蒲為問寒沙新到雁¶
來時還下杜陵無¶
　　題桃花夫人廟¶
細腰宫裏露桃新脈脈無言度幾春至竟息亡縁底事¶
可憐金谷墜樓人¶
<pb:KR4h0155_WYG_006-4b>¶
　　寄揚州韓綽判官¶
青山隐隐水迢迢秋盡江南草木凋二十四橋明月夜¶
玉人何處教吹簫¶
　　鄭瓘協律¶
廣文遺韻留樗散雞犬圖書共一船自說江湖不歸事¶
阻風中酒過年年¶
　　江上¶
楚鄉寒食橘花時野渡臨風駐綵旗草色連雲人去住¶
<pb:KR4h0155_WYG_006-5a>¶
水紋如縠燕差池¶
　　宣州開元寺¶
松寺曽同一鶴棲夜深臺殿月髙低何人為倚東樓柱¶
正是千山雪漲溪¶
　　南陵道中¶
南陵水面漫悠悠風𦂳雲寒欲變秋正是客心孤迥處¶
誰家紅袖凭江樓¶
　　遣懐¶
<pb:KR4h0155_WYG_006-5b>¶
落魄江湖載酒行楚腰繊細掌中情十年一覺揚州夢¶
贏得青樓薄倖名¶
　　山行¶
逺上寒山石徑斜白雲生處有人家停車坐愛楓林晚¶
霜葉紅於二月花¶
　　懐吳中馮秀才¶
長洲苑外草蕭蕭却計郵程嵗月遥唯有别時今不忘¶
暮烟秋雨過楓橋¶
<pb:KR4h0155_WYG_006-6a>¶
　　七夕¶
銀燭秋光冷畫屏輕羅小扇撲流螢瑶階夜色凉如水¶
坐看牽牛織女星¶
　　華清宫¶
零葉翻紅萬樹霜玉蓮閒蕊暖泉香行雲不下朝元閣¶
一曲淋鈴淚萬行¶
　　郡樓有宴病不赴¶
十二層樓敞畫簷連雲歌盡草繊繊空堂病怯階前月¶
<pb:KR4h0155_WYG_006-6b>¶
燕子嗔垂一桁簾¶
　　隋苑¶
紅霞一抹廣陵春定子當筵睡臉新却笑丘墟隋煬帝¶
破家亡國為何人¶
　　邊上聞笳¶
何處吹笳薄暮天塞垣髙鳥沒狼烟逰人一聽頭堪白¶
蘇武争禁十九年¶
　　金谷園¶
<pb:KR4h0155_WYG_006-7a>¶
繁華事散逐香塵流水無情草自春日暮東風怨啼鳥¶
落花猶似墜樓人¶
　韓琮¶
　　楊柳枝詞¶
枝鬬繊腰葉鬬眉春來無處不如絲灞陵原上多離别¶
少有長條拂地垂¶
　　暮春滻水送别¶
緑暗紅稀出鳳城暮雲宫闕古今情行人莫聽宫前水¶
<pb:KR4h0155_WYG_006-7b>¶
流盡年光是此聲¶
　施肩吾¶
　　山中得劉秀才京書¶
自笑家貧客到踈滿庭烟草不曽鋤今朝誰料三千里¶
忽得劉公一紙書¶
　　戲贈李主簿¶
官罷江南客恨遥二年空被酒中消不知暗數春逰處¶
偏憶揚州第幾橋¶
<pb:KR4h0155_WYG_006-8a>¶
　雍陶¶
　　宿嘉陵館樓¶
離思茫茫正值秋毎因風景却生愁今宵難作刀州夢¶
月色江聲共一樓¶
　　和孫明府懐舊山¶
五栁先生本在山偶然為客落人間秋来見月多歸思¶
自起開籠放白鷴¶
　　城西訪友人别墅¶
<pb:KR4h0155_WYG_006-8b>¶
灃水橋西小徑斜日髙猶未到君家村園門巷多相似¶
處處春風枳殻花¶
　　天津橋春望¶
津橋春水浸紅霞烟栁風絲拂岸斜翠輦不来金殿閉¶
宫鶯銜出上陽花¶
　李商隐¶
　　華山題王母祠¶
蓮華峰下鎖雕梁此去瑶池地共長好為麻姑到東海¶
<pb:KR4h0155_WYG_006-9a>¶
勸栽黄竹莫栽桑¶
　　華清宫¶
華清恩幸古無倫猶恐蛾眉不勝人未免被他褒女笑¶
只教天子暫蒙塵¶
　　北齊(二首/)¶
一笑相傾國便亡何勞荆棘始堪傷小憐玉體横陳夜¶
己報周師入晉陽¶
巧笑知堪敵萬㡬傾城最在著戎衣晉陽己陷休回顧¶
<pb:KR4h0155_WYG_006-9b>¶
更請君王獵一圍¶
　　夜雨寄北¶
君問歸期未有期巴山夜雨漲秋池何當共剪西窓燭¶
却話巴山夜雨時¶
　　贈歌妓¶
水精如意玉連環下蔡城危莫破顔紅綻櫻桃含白雪¶
斷腸聲裏唱陽闗¶
　　寄令狐郎中¶
<pb:KR4h0155_WYG_006-10a>¶
嵩雲秦樹乆離居雙鯉迢迢一紙書休問梁園舊賓客¶
茂陵秋雨病相如¶
　　杜司勲¶
髙樓風雨感斯文短翼差池不及羣刻意傷春復傷别¶
人間唯有杜司勲¶
　　岳陽樓¶
漢水方城帶百蠻四鄰誰道亂周班如何一夢髙唐雨¶
自此無心入武闗¶
<pb:KR4h0155_WYG_006-10b>¶
　　寄成都二從事¶
家近虹渠曲水濱全家羅襪起秋塵莫将越客千絲網¶
網得西施别贈人¶
　　漢宫詞¶
青雀西飛竟未回君王長在集靈臺侍臣最有相如渇¶
不賜金莖露一杯¶
　　柳¶
曽逐東風拂舞筵樂遊春苑斷膓天如何肯到清秋日¶
<pb:KR4h0155_WYG_006-11a>¶
巳帶斜陽又帶蟬¶
　　為有¶
為有雲屏無限嬌鳳城寒盡怕春宵無端嫁得金龜壻¶
辜負香衾事早朝¶
　　飲席代官妓贈兩從事¶
新人橋上著春衫舊主江邊側帽簷願得化為紅綬帶¶
許教雙鳳一時銜¶
　　代魏宫私贈¶
<pb:KR4h0155_WYG_006-11b>¶
来時西館阻佳期去後漳河隔夢思知有宓妃無限意¶
春松秋菊可同時¶
　　詠史¶
北湖南埭水漫漫一片降旗百尺竿三百年間同曉夢¶
鍾山何處有龍盤¶
　　漢宫¶
通靈夜醮達清晨承露盤晞甲帳春王母西歸方朔去¶
更須重見李夫人¶
<pb:KR4h0155_WYG_006-12a>¶
　　江東¶
驚魚潑刺燕翩翾獨自江東上釣船今日春光太漂蕩¶
謝家輕絮沈郎錢¶
　　代應¶
本来銀漢是紅牆隔得盧家白玉堂誰與王昌報消息¶
盡知三十六鴛鴦¶
　　過鄭廣文舊居¶
宋玉平生恨有餘逺循三楚弔三閭可憐留著臨江宅¶
<pb:KR4h0155_WYG_006-12b>¶
異代應教庾信居¶
　　涉洛川¶
通谷陽林不見人我来遺恨古時春宓妃漫結無窮恨¶
不為君王殺灌均¶
　　宫妓¶
珠箔輕明拂玉墀披香新殿鬬腰支不須看盡魚龍戲¶
終遣君王怒偃師¶
　　宫詞¶
<pb:KR4h0155_WYG_006-13a>¶
君恩如水向東流得寵憂移失寵愁莫向尊前奏花落¶
凉風只在殿西頭¶
　　代贈(二首/)¶
樓上黄昏欲望休玉梯横絶月中鈎芭蕉不展丁香結¶
同向春風各自愁¶
東南日出照髙樓樓上離人唱石州總把春山掃眉黛¶
不知供得㡬多愁¶
　　瑶池¶
<pb:KR4h0155_WYG_006-13b>¶
瑶池阿母綺窓開黄竹歌聲動地哀八駿日行三萬里¶
穆王何事不重来¶
　　板橋曉别¶
回望髙城落曉河長亭窓户壓微波水仙欲上鯉魚去¶
一夜芙蓉紅淚多¶
　　夕陽樓¶
花明栁暗繞天愁上盡重城更上樓欲問孤鴻向何處¶
不知身世自悠悠¶
<pb:KR4h0155_WYG_006-14a>¶
　　西南行却寄相送者¶
百里隂雲覆雪泥行人只在雪雲西明朝驚破還鄉夢¶
定是陳倉碧野雞¶
　　齊宫詞¶
永夀兵来夜不扃金蓮無復印中庭梁臺歌管三更罷¶
猶自風揺九子鈴¶
　　讀任彦昇碑¶
任昉當年有美名可憐才調最縱横梁臺初建應惆悵¶
<pb:KR4h0155_WYG_006-14b>¶
不得蕭公作騎兵¶
　　有感¶
非闗宋玉有微辭却是襄王夢覺遲一自髙唐賦成後¶
楚天雲雨盡堪疑¶
　　過楚宫¶
巫峡迢迢舊楚宫至今雲雨暗丹楓㣲生盡戀人間樂¶
只有襄王憶夢中¶
　　龍池¶
<pb:KR4h0155_WYG_006-15a>¶
龍池賜酒敞雲屏羯鼓聲髙衆樂停夜半宴歸宫漏永¶
薛王沉醉夀王醒¶
　　嫦娥¶
雲母屏風燭影深長河漸落曉星沉嫦娥應悔偷靈藥¶
碧海青天夜夜心¶
　　憶住一師¶
無事經年别逺公帝城鐘曉憶西峰爐烟銷盡寒燈晦¶
童子開門雪滿松¶
<pb:KR4h0155_WYG_006-15b>¶
　　寄蜀客¶
君到臨卭問酒壚近来還有長卿無金徽却是無情物¶
不許文君憶故夫¶
　　賈生¶
宣室求賢訪逐臣賈生才調更無倫可憐夜半虛前席¶
不問蒼生問鬼神¶
　温庭筠¶
　　贈少年¶
<pb:KR4h0155_WYG_006-16a>¶
江海相逢客恨多秋風葉下洞庭波酒酣夜别淮陰市¶
月照髙樓一曲歌¶
　　贈彈箏人¶
天寳年中事玉皇曽将新曲教寜王鈿蟬金雁皆零落¶
一曲伊州淚萬行¶
　　瑶瑟怨¶
氷簟銀牀夢不成碧天如水夜雲輕雁聲逺過瀟湘去¶
十二樓中月自明¶
<pb:KR4h0155_WYG_006-16b>¶
　　春日雨¶
細雨濛濛入絳紗湖亭寒食孟珠家南朝漫自稱流品¶
宫體何曾為杏花¶
　　過吳景帝陵¶
王氣銷来水淼茫豈䏻才與命相妨虚開直瀆三千里¶
青蓋何曾到洛陽¶
　　贈鄭徴君¶
一抛蘭櫂逐燕鴻曾向江湖識謝公每到朱門還悵望¶
<pb:KR4h0155_WYG_006-17a>¶
故山多在畫屛中¶
　　車駕西遊因而有作¶
宣曲長楊瑞氣凝上林狐兔待秋鷹誰将詞賦陪雕輦¶
寂寞相如卧茂陵¶
　　題端正樹¶
路傍佳樹碧雲愁曾侍金輿幸驛樓草木榮枯似人事¶
緑隂寂寞漢陵秋¶
　　經故翰林袁學士居¶
<pb:KR4h0155_WYG_006-17b>¶
劒逐驚波玉委塵謝安門下更何人西州城外花千樹¶
盡是羊曇醉後春¶
　　河中紫極宫¶
昔年曾伴玉真遊毎到仙宫即是秋曼倩不歸花落盡¶
滿叢烟露月當樓¶
　　夜看牡丹¶
髙低深淺一闌紅把火殷勤照露叢希逸近来成懶病¶
不能容易向春風¶
<pb:KR4h0155_WYG_006-18a>¶
　　題分水嶺¶
溪水無情似有情入山三日得同行嶺頭便是分頭處¶
惜别潺湲一夜聲¶
　　鄠杜郊居¶
槿籬芳援近樵家壠麥青青一徑斜寂寞遊人寒食後¶
夜来風雨送梨花¶
　　咸陽值雨¶
成陽橋上雨如懸萬㸃空濛隔釣船還似洞庭春水色¶
<pb:KR4h0155_WYG_006-18b>¶
曉雲將入岳陽天¶
　　南歌子詞¶
井底㸃燈深燭伊共郎長行莫圍棊玲瓏骰子安紅豆¶
入骨相思知不知¶
　段成式¶
　　觀棊¶
閒對文楸傾一壺黄羊枰上㡬成都他時謁帝銅池曉¶
便賭宣城太守無¶
<pb:KR4h0155_WYG_006-19a>¶
　　寄温飛卿牋紙¶
三十六鱗充使時數畨猶得裹相思待将袍襖重鈔了¶
盡寫襄陽播掿詞¶
　　嘲飛卿¶
醉袂㡬侵魚子纈飄纓長罥鳳凰釵知君欲作閒情賦¶
應願将身作錦鞵¶
柳烟梅雪隐青樓殘日黄鸝語未休見說自能裁袙腹¶
不知誰更著帩頭¶
<pb:KR4h0155_WYG_006-19b>¶
　　柔卿解籍戲呈飛卿¶
長檐犢車初入門金牙新醖盈深尊良人為漬木𤓰粉¶
遮却紅腮交午痕¶
出意挑鬟一尺長金為鈿鳥簇釵梁鬱金種得花茸細¶
添入春衫領裏香¶
　　戲髙侍御(三首/)¶
七尺髪猶三角梳玳牛獨駕長檐車曾城自有三青鳥¶
不要蓮東雙鯉魚¶
<pb:KR4h0155_WYG_006-20a>¶
别起青樓作㡬層斜陽慢巻鹿盧繩厭裁魚子深紅纈¶
泥覔蜻蜓淺碧綾¶
可羨羅敷自有夫愁中漫捋白髭鬚豹錢驄子能擎舉¶
兼著連乾許換無¶
　許渾¶
　　寄桐江隐者¶
潮去潮来洲渚春山花如繡草如茵嚴陵臺下桐江水¶
解釣鱸魚有幾人¶
<pb:KR4h0155_WYG_006-20b>¶
　　謝亭送别¶
勞歌一曲解行舟紅葉青山水急流日暮酒醒人已逺¶
滿天風雨下西樓¶
　　下第懐友人¶
獨掩衡門花落時一封書信緩歸期南宗更有瀟湘客¶
夜夜月明聞竹枝¶
　　題段太尉廟¶
靜想追兵緩翠華古碑荒廟閉松花紀生不向滎陽死¶
<pb:KR4h0155_WYG_006-21a>¶
爭有山河屬漢家¶
　　經秦皇墓¶
龍盤虎踞樹層層勢入浮雲亦是崩一種青山秋草裏¶
行人惟拜漢文陵¶
　　過湘妃廟¶
古木蒼山掩翠蛾月明南浦起微波九疑望㫁㡬千載¶
斑竹淚痕今更多¶
　　送宋處士歸山¶
<pb:KR4h0155_WYG_006-21b>¶
賣藥修琴歸去遲山風吹盡桂花枝世間甲子須臾事¶
逢著仙人莫看棊¶
　　秦樓曲¶
秦女夢餘仙路遥月窓風簟夜迢迢潘郎翠鳳雙飛去¶
三十六宫聞玉簫¶
　　楚宫怨¶
十二峰晴花盡開楚宫雙闕對陽臺細腰爭舞君王醉¶
白日秦兵天上来¶
<pb:KR4h0155_WYG_006-22a>¶
　　聽唱山鷓鴣¶
金谷歌傳第一流鷓鴣清怨碧烟愁夜来省得曾聞處¶
萬里月明湘水秋¶
　　學仙¶
心期仙訣意無窮采畫雲車起夀宫聞有三山未知處¶
茂陵松柏滿西風¶
　　紫藤¶
緑蔓穠隂紫袖低客来留坐小堂西醉中掩瑟無人㑹¶
<pb:KR4h0155_WYG_006-22b>¶
家近江南罨畫溪¶
　趙嘏¶
　　烏栖曲¶
宫烏栖處玉樓深微月生簷夜夜心香輦不回花自落¶
春来空佩辟寒金¶
　　宛陵望月寄沈學士¶
一川如畫敬亭東待詔閒逰處處同天竺山前鏡湖畔¶
何如今日庾樓中¶
<pb:KR4h0155_WYG_006-23a>¶
　　翡翠巖¶
芙蓉幕裏千場醉翡翠巖前半日閒惆悵晉朝人不到¶
謝公抛力上東山¶
　　經汾陽舊宅¶
門前不改舊山河破虜曽經馬伏波今日獨經歌舞地¶
古槐疎冷夕陽多¶
　　寄盧中丞¶
葉覆清溪&KR1527;&KR1527;紅路横秋色馬嘶風獨攜一榼郡齋酒¶
<pb:KR4h0155_WYG_006-23b>¶
吟對青山憶謝公¶
　　尋僧¶
溪户無人谷鳥飛石橋横木挂禪衣看雲日暮倚松立¶
野水亂鳴僧未歸¶
　　西江晚泊¶
茫茫藹藹失西東柳浦桑村處處同戍鼓一聲帆影盡¶
水禽飛起夕陽中¶
　　江樓感舊¶
<pb:KR4h0155_WYG_006-24a>¶
獨上江樓思渺然月光如水水如天同来望月人何處¶
風景依稀似去年¶
　　送從翁中丞奉使黠戛斯¶
旌旗杳杳雁蕭蕭春盡窮沙雪未消料得堅昆受宣後¶
始知公主已歸朝¶
　　寄逺¶
禁鐘聲盡見棲禽闗塞迢迨故國心無限春愁莫相問¶
落花流水洞房深¶
<pb:KR4h0155_WYG_006-24b>¶
　　聽琴¶
抱琴花夜不勝春獨奏相思淚滿巾第五指中心最恨¶
數聲嗚咽為何人¶
　盧弼¶
　　邊庭四時怨¶
朔風吹雪透刀瘢飲馬長城窟更寒夜半火来知有敵¶
一時齊保賀蘭山¶
　皇甫松¶
<pb:KR4h0155_WYG_006-25a>¶
　　浪淘沙詞¶
蠻歌荳䓻北人愁松雨蒲風野艇秋浪起鵁鶄眠不得¶
寒沙細細入江流¶
　劉皁¶
　　長門怨¶
蟬鬢慵梳倚帳門蛾眉不掃慣承恩傍人未必知心事¶
一面殘妝空淚痕¶
　馬戴¶
<pb:KR4h0155_WYG_006-25b>¶
　　送友人遊邊¶
有客新從絶塞回自言曽上李陵臺尊前話盡北風起¶
秋色蕭條胡雁来¶
　薛能¶
　　折楊柳¶
洛橋晴影覆江船羌笛秋聲溼塞烟閒想習池公宴罷¶
水蒲風絮夕陽天¶
　　吳姬¶
<pb:KR4h0155_WYG_006-26a>¶
身是三千第一名内家叢裏獨分明芙蓉殿上中元日¶
水拍銀盆弄化生¶
　鄭畋¶
　　初秋寓直¶
曉星猶挂結璘樓三殿風髙藥樹秋玉笛數聲飄不住¶
閒人依約在東頭¶
　　馬嵬坡¶
𤣥宗回馬楊妃死雲雨難忘日月新終是聖明天子事¶
<pb:KR4h0155_WYG_006-26b>¶
景陽宫井又何人¶
　崔珏¶
　　席上贈琴客¶
七條弦上五音寒此藝知音自古難唯有開元房太尉¶
始終憐得董庭蘭¶
　¶
　¶
　唐人萬首絶句選巻六¶
